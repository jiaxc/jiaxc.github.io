<!DOCTYPE html>
<html>
<head>
  <meta charset="utf-8">
  
  <title>北冥有鱼 | 雪村的村</title>
  <meta name="viewport" content="width=device-width">
  <meta name="description" content="北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也，怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳">
<meta property="og:type" content="article">
<meta property="og:title" content="北冥有鱼">
<meta property="og:url" content="http://jiaxc.github.io/2015/05/09/北冥有鱼/index.html">
<meta property="og:site_name" content="雪村的村">
<meta property="og:description" content="北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也，怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳">
<meta name="twitter:card" content="summary">
<meta name="twitter:title" content="北冥有鱼">
<meta name="twitter:description" content="北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也，怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳">
  
    <link rel="alternative" href="/atom.xml" title="雪村的村" type="application/atom+xml">
  
  
    <link rel="icon" href="/favicon.png">
  
  <link rel="stylesheet" href="/css/style.css" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  
</head>
<body>
  <div id="container">
    <div class="mobile-nav-panel">
	<i class="icon-reorder icon-large"></i>
</div>
<header id="header">
	<h1 class="blog-title">
		<a href="/">雪村的村</a>
	</h1>
	<nav class="nav">
		<ul>
			<li><a href="/">Home</a></li><li><a href="/archives">Archives</a></li>
			<li><a id="nav-search-btn" class="nav-icon" title="Search"></a></li>
			<li><a href="/atom.xml" id="nav-rss-link" class="nav-icon" title="RSS Feed"></a></li>
		</ul>
	</nav>
	<div id="search-form-wrap">
		<form action="//google.com/search" method="get" accept-charset="UTF-8" class="search-form"><input type="search" name="q" results="0" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="q" value="site:http://jiaxc.github.io"></form>
	</div>
</header>
    <div id="main">
      <article id="post-北冥有鱼" class="post">
	<footer class="entry-meta-header">
		<span class="meta-elements date">
			<a href="/2015/05/09/北冥有鱼/" class="article-date">
  <time datetime="2015-05-08T16:22:18.000Z" itemprop="datePublished">2015-05-09</time>
</a>
		</span>
		<span class="meta-elements author">JiaXC</span>
		<div class="commentscount">
			
		</div>
	</footer>
	
	<header class="entry-header">
		
  
    <h1 class="article-title entry-title" itemprop="name">
      北冥有鱼
    </h1>
  

	</header>
	<div class="entry-content">
		
    	<p>北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也，怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳堂之上，则芥为之舟；置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；背负青天而莫之夭阏者，而后乃今将图南。</p>
<p>　　蜩与学鸠笑之曰：“我决起而飞，抢榆枋而止，时则不至，而控于地而已矣，奚以之九万里而南为？”适莽苍者，三餐而反，腹犹果然；适百里者宿舂粮，适千里者，三月聚粮。之二虫又何知？</p>
<p>　　小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥灵者，以五百岁为春，五百岁为秋。上古有大椿者，以八千岁为春，八千岁为秋。此大年也。而彭祖乃今以久特闻，众人匹之。不亦悲乎！</p>
<p>　　汤之问棘也是已：“穷发之北有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏。背若泰山，翼若垂天之云。抟扶摇羊角而上者九万里，绝云气，负青天，然后图南，且适南冥也。斥鴳笑之曰：‘彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？’”此小大之辩也。</p>
<p>　　故夫知效一官，行比一乡，德合一君，而征一国者，其自视也亦若此矣。而宋荣子犹然笑之。且举世而誉之而不加劝，举世而非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。夫列子御风而行，泠然善也。旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。</p>

    
	</div>
	<footer class="entry-footer">
		<div class="entry-meta-footer">
			<span class="category">
				
			</span>
			<span class="tags">
				
			</span>
		</div>
	</footer>
	
    
<nav id="article-nav">
  
  
    <a href="/2015/05/09/android-dev1/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">
        
          Android开发学习日志
        
      </div>
    </a>
  
</nav>

  
</article>




    </div>
    <div class="mb-search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="Search">
    <input type="hidden" name="q" value="site:jiaxc.github.io">
  </form>
</div>
<footer id="footer">
	<h1 class="footer-blog-title">
		<a href="/">雪村的村</a>
	</h1>
	<span class="copyright">
		&copy; 2015 JiaXC<br>
		Modify from <a href="http://sanographix.github.io/tumblr/apollo/" target="_blank">Apollo</a> theme, designed by <a href="http://www.sanographix.net/" target="_blank">SANOGRAPHIX.NET</a><br>
		Powered by <a href="http://hexo.io/" target="_blank">Hexo</a>
	</span>
</footer>
    

<script src="http://ajax.useso.com/ajax/libs/jquery/2.0.3/jquery.min.js"></script>


<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>


<script src="/js/script.js" type="text/javascript"></script>
  </div>
</body>
</html>